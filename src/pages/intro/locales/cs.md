[![Arkádový svět](./img-show-arcade.png)](/sketches/arcade)[![Krajina](./img-show-landscape.png)](/sketches/landscape)
# noisee
_noisee_ je interaktivní nástroj pro vizualizaci různých využití procedurálně generovaných gradientních šumů.

Než začnete, podívejte se na [několik obecných informací o projektech](/sketches).
## Co je gradientní šum?
Pokud jste někdy ladili FM rádio a netrefili se na správnou frekvenci, víte, jak šum zní. Ještě lépe, pokud jste zažili CRT televize, víte i, jak šum vypadá - černobílé "zrnění". Určitě se shodneme, že to není nic příjemného nebo zajímavého. V těchto případech se jednalo o _bílý šum_. Bílý šum se, ze své definice, nedá nijak ovlivnit - je čistě **náhodný**. Naproti tomu gradientní šum je druhem _koherentního šumu_, což je šum, který se ovlivnit dá, ale stále se jeví náhodně. Ovládáním je myšleno převážně získání plynulých přechodů mezi hodnotami - dva body vedle sebe v bílém šumu mají často velmi odlišné hodnoty a přecházejí mezi sebou skokem. Koherentní šum mezi těmito body přechází postupně, plynule a spojitě.
## Proč tato aplikace?
Aplikace _noisee_ je praktickou částí mé [bakalářské práce](/thesis).

Jejím cílem je poskytnout jednoduchý nástroj, na kterém si vyzkoušet procedurálně generovaný gradientní šum - konkrétně tzv. Perlin Noise. Široká veřejnost zde najde zajímavé počítačem vygenerované obrázky a animace, studenti se mohou dozvědět více o procedurálním generování a jeho možnostech a programátoři a vývojáři si mohou díky interaktivitě rychle vyzkoušet různá nastavení gradientního šumu, aby tato nastavení mohli využít ve svých projektech.
## Kdy budou nové ukázky?
Současná verze je shodná s verzí odevzdanou v bakalářské práci. Další ukázky (projekty) budou postupem času přibývat.
## Na čem to běží?
Informace o běhovém prostředí aplikace a použitých knihovnách a frameworcích najdete [zde](/app).
## Zdrojový kód?
Zdrojový kód této aplikace je k dispozici na [GitHubu](https://github.com/Akimayo/noisee). V horní části obrazovky vždy naleznete tlačítko, které otevře zdrojový kód konkrétní stránky nebo projektu.
